法體佛見應 法身彼如來 法體及不識 故彼不能知

彼何意念善實相具足如來無上正遍知證覺不復彼善實如是見應彼何所因不善實相具足如來無上正遍知證覺復時彼善實有如是語菩薩乘發行有法破滅施設斷不復善實如是見應彼何所因不菩薩乘發行有法破滅施設不斷

若復善實善家子若善家女若恒伽河沙等世界七寶滿作已施與若菩薩摩訶薩無我無生中法中忍得此如是彼緣多過福聚生不復善實菩薩福聚取應命者善實言不世尊菩薩福聚取應世尊言取應善實不取應彼故說名取應

雖然復次時善實若有如是語如來去若不去若住若坐若臥若如法不我善實說義解彼何所因如來者善實說名無所去無所來彼故說名如來應正遍知者

